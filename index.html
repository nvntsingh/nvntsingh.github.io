<!DOCTYPE html>
<html lang="en">
<head>
  <meta charset="UTF-8" />
  <meta name="viewport" content="width=device-width, initial-scale=1" />
  <title>Navneet Singh</title>
  <style>
    body {
      font-family: serif;
      margin: 40px auto;
      max-width: 650px;
      padding: 0 15px;
    }
    h1, h2 {
      font-weight: normal;
      margin-bottom: 0.3em;
    }
    ul {
      padding-left: 20px;
    }
    a {
      color: inherit;
      text-decoration: underline;
    }
  </style>
</head>
<body>

  <h1>Navneet Singh</h1>
  <p>Essays · Fiction · Poetry</p>

  <h2>Work</h2>
  <ul>
    <li><a href="#w1">मैं सपना टूटा टूटा हूँ!</a></li>
    <li><a href="#w2">अनुवाद!</a></li>
    <li><a href="#w3">उड़ता है एक बुलबुला</a></li>
    <li><a href="#w4">छोटे दिल</a></li>
    <li><a href="#w5">रंग जवानी का</a></li>
    <li><a href="#w6">बूंदे (Hindi Haikus)</a></li>
    <li><a href="#w7">तुमसे बिछड़ने के बाद</a></li>
    <li><a href="#w8">शायर</a></li>
    <li><a href="#w9">पूछते हो</a></li>
    <li><a href="#w10">काना आदमी</a></li>
    <li><a href="#w11">तिजोरी</a></li>
    <li><a href="#w12">देसी कुत्ता</a></li>
    <li><a href="#w13">बदनाम कलम</a></li>
    <li><a href="#w14">कविता कालचक्र</a></li>
    <li><a href="#w15">कलम, पन्ना और स्याही</a></li>
    <li><a href="#w16">देश जल्दी मे है</a></li>
    <li><a href="#w17">तहज़ीब</a></li>
    <li><a href="#w18">अपना चाँद, अपनी वसुधा</a></li>
    <li><a href="#w19">गृहणी के सपने</a></li>
    <li><a href="#w20">तुम परदेश चलीं!</a></li>
    <li><a href="#w21">नसबंदी</a></li>
     <li><a href="#w22">लाड़</a></li>
     <li><a href="#w23">सिरफिरे</a></li>
     <li><a href="#w24">बलगम</a></li>
    <li><a href="#w25"> दो घोड़े</a></li>
    <li><a href="#w26">दिसंबर</a></li>
     <li><a href="#w27">एक चाय</a></li>
    <li><a href="#w28">अधबना ब्रह्मचर्य</a></li>
    <li><a href="#w29">बहुपरती घास</a></li>
    <li><a href="#w30">मछलियाँ ज़िंदा हैं</a></li>
    <li><a href="#w31">बीमारी</a></li>
     <li><a href="#w32">आलिंगन</a></li>
    
    
   
    
    
    
    
    
    
  </ul>

  <div id="w1">
      <h2>मैं सपना टूटा टूटा हूँ!</h2>
      <p>वो बूँद बूँद सिसकती है<br>मैं दरिया दरिया रोता हूँ!<br>टूटे दिल का हाल ना पूछो,<br>टुकड़ा टुकड़ा सिलता हूँ!</p>
      <p>मचने दो आपा थापी,<br>मैं लम्हा लम्हा जीता हूँ<br>और यूँ तो आग जवानी है,<br>धूआँ धूआँ पीता हूँ!</p>
      <p>जो देख प्रेयसी को मुसकाए<br>वो आशिक़ झूठा मूठा हूँ!<br>जाने कितनो का भाग्य बनूँ<br>मैं सपना टूटा टूटा हूँ!</p><p><br></p>
      
  </div>
  
   <div id="w2">
   <h2>अनुवाद!</h2>
   <p>उसकी सारी जिंदगानी हिंदी में,<br>पर ख़त लिखती है अंग्रेजी में!<br>मैं ख़त पढ़ता हूँ अंग्रेजी में,<br>पर समझता हूँ हिंदी में!</p><p>बस इसी अनुवाद के अंतराल में<br>जज़्बात सारे मर गये!</p><p><br></p>
  </div>
  
   <div id="w3">
   <h2>उड़ता है एक बुलबुला!</h2>
  <p>उड़ता है एक बुलबुला तुम्हारी यादों का<br>फूट जाए तो मुझको चैन आए!</p>
  <p>हो चला है जमाना ये बदज़बान<br>चुप हो जाए तो मुझको चैन आए!</p><p>रहता है एक गुमान में ये आसमाँ<br>जमीं हो जाए तो मुझको चैन आए!</p>
  <p>भागती फिरती है रेल सी ये जिंदगी<br>छूट जाए तो मुझको चैन आए!</p><p>तुम मेरी हो संभाला है इस ख्याल को<br>असल हो जाए तो मुझको चैन आए!</p><p><br></p>
  </div>
  
  <div id="w4">
  <h2>छोटे दिल</h2>
    <p>रहते हैं छोटे दिल अक्सर ऊँचे मकान में<br>हर फूल नक़ली है तेरे साज़ो समान में!</p><p>भीगते हैं कुछ महीना अषाढ़ में<br>कुछ पा गए मंजिल कुछ हैं कगार में!</p>
    <p>मुर्दा खड़ा हुआ है छत के आसार में<br>सबको घर मिलेगा अबकी सरकार में!</p>
    <p>सूरत ना बदलेगी देखो आइने हजार में<br>बस मजा लीजिए इस इंतज़ार में!</p><p><br></p>
  </div>

  <div id="w5">
  <h2>रंग जवानी का</h2>
    <p>खुदा खुद तू ही कर दे कुछ कमी<br>इन आँखो से उनका हुस्न संभलता नहीं!</p><p>हमने खाए हैं ज़ख़म शौक़ से,<br>ये बदन मिट्टी का है, शीशा नहीं!</p><p>हम तो क़ायल थे उनकी हुस्नियत के<br>पर वो दिल भी क्या जो पिघलता नहीं!</p>
    <p>ना कर नाज़ उस पर जो तेरा नहीं<br>ये रंग जवानी का है देख उतरता अभी!</p><p><br></p>
  </div>
  
  <div id="w6">
  <h2>बूंदे (Hindi Haikus)</h2>
    <p>दो पंछी<br>छुप रात बिताये<br>आंगन मेरे!</p><p>_______________</p><p>बीच समंदर<br>छोटी नाव अकेली<br>जूझती जिंदगी!</p><p>_______________</p>
    <p>भँवरा कूदा<br>चौंक कर फूल लचका<br>कुदरत का झूला!</p><p>_______________</p><p>पत्ता हरा<br>उस पर गिरगिट हरा<br>खाया धोका!</p>
    <p>_______________</p><p>चाँद निकला<br>देख समंदर उछला<br>मिलन अधूरा!</p><p><br></p>
  </div>

  <div id="w7">
  <h2>तुमसे बिछड़ने के बाद</h2>
     <p>तुमसे बिछड़ने के बाद<br>मैं निरंतर बौना हो रहा हूँ!<br>घास का तिनका मुझे ज़्यादा सार्थक लगता है!<br>मेरी व्यर्थता भी व्यर्थ है!</p><p>मेरी वेदना को रिक्तता ने भर दिया है,<br>अब आँसू भी नहीं !</p>
    <p>खुला आसमान मेरा गला दबाता है<br>और फिर छिटक कर छोड़ देता है,<br>मुझे मौत भी नहीं!</p><p>रात को जब छुप कर निकलता हूँ<br>तो चाँद से पकड़ा जाता हूँ<br>वो रात भर मेरा पीछा करता है,<br>मेरी नियति में अंधकार भी नहीं!</p>
    <p>अतीत का साया जैसे बोझिल बोरा मेरे काँधे का,<br>जिसे ढोते अक्सर चित परिचित राहो में खो जाता हूँ<br>फिर भागती हुई ज़िन्दगी में अपने को एक खंभे सा कोने में पाता हूँ!</p>
    <p>तुमसे बिछड़ने के बाद ब्रह्माण्ड सिमट कर बिंदु हो गया है कुछ भी ना बचा है<br>बस अब मौन है!<br>समर्पण है!<br>प्रतीक्षा है!<br>और मैं हूँ!</p><p><br></p>
  </div>
  
  <div id="w8">
  <h2>शायर</h2>
    <p>जिस्मानी रिश्तों में रूह की बात करता है!<br>वह शायर है ऊल फ़िजूल की बात करता है!</p><p>मुझ पर लिखे जो प्रेम गीत, आ गए किताब में!<br>वह अक्सर इस कदर मुझे नीलाम करता है!</p><p><br>
  </div>
  
  <div id="w9">
  <h2>पूछते हो</h2>
    <p>पूछते हो, क्या ये रोते नहीं?<br>अरे साहब! रोयेंगे कैसे!<br>रोने के लिए भी रोटी चाहिये,<br>आँसू खुराक माँगते हैं!</p>
    <p>पूछते हो, क्या इन्हें ठंड नही लगती?<br>अरे साहब! लगेगी कैसे!<br>बदन को तो गिद्ध नोच कर खा गए,<br>अब बचा ही क्या है!</p>
    <p>पूछते हो, क्या ये कुछ बोलते नहीं?<br>अरे साहब! बोलेंगे कैसे!<br>ये सच बोलते हैं और,<br>सच बोलने की तो मनाही है!</p>
    <p>साहब! कुछ पूछते क्यों नहीं ?</p><p><br></p>
  </div>

  <div id="w10">
  <h2>काना आदमी</h2>
    <p>काना आदमी भी<br>औरत को देख कर<br>आँख बचा कर<br>बची आँख से<br>आँख मारता है<br>और अंधा हो जाता है<br>हवस में!</p><p><br></p>
  </div>

  <div id="w11">
  <h2>तिजोरी</h2>
    <p>जाने कितने राज़ दफ़न है मुझमें,<br>जो चुप हूँ तो हूँ मैं कब्रगाह<br>खुल जाऊँ तो बरबादी का सामान हूँ!</p><p>वो आते हैं खंगालने मुझको,<br>शायद उन्हें इल्म नहीं<br>की मैं तिजोरी आलीशान हूँ!</p><p><br></p>
  </div>
  
  <div id="w12">
  <h2>देसी कुत्ता</h2>
    <p>एक जानवर अन्य जानवरों का<br>संकर प्रजनन(क्रॉस ब्रीडिंग) तो धड़ल्ले से कराता है<br>पर कहता है — हम तो ब्याह<br>अपने धर्म और जात में ही करेंगे!</p>
    <p>सही भी है इस जानवर का खून शुद्ध होना चाहिए!<br>अगर दूसरे का खून इसमें मिलने लगा<br>तो यह पहला कदम होगा इंसानियत की ओर,<br>पर कोई जानवर अपना वजूद खोना नहीं चाहता!</p>
    <p>तुम्हारी हर चीज़ के आगे देसी लगाने की आदत<br>प्रमाण है इसी रूढ़िवाद का!<br>जिस तरह देसी घी होता है<br>सफ़ा चिट्ट सफेद!<br>ऐसे ही होता है<br>देसी कुत्ता<br>कारोंच से भी काला!</p><p><br></p>
  </div>
  
  <div id="w13">
  <h2>बदनाम कलम</h2>
  <p>कोई एक कलम नंगी और बदनाम होती है<br>एक वैश्या की तरह!<br>दो टूक जवाब देती है<br>और फिर तुम्हें भी नग्न करके छोड़ती है!</p><p><br></p>
  </div>
  
  <div id="w14">
  <h2>कविता कालचक्र</h2>
    <p>बेचैनी बन लहर<br>सर किनारों से पटकती है!<br>अनगिनत दिन धूप में झुलसती है!<br>थामे स्वप्न अधूरे, बन भाप सी उड़ती है!<br>फिर बनके घटा ख्यालों की उमड़ती है!<br>बनती फिर अश्रु, सीप में गिरती है!<br>
      सहती है यातना, मोती सा उभरती है!<br>उसे बीनते हैं कुछ कदरदान, माला में सजती है!<br>कुछ इस तरह से कविता, कविता बनती है!</p><p><br></p>
  </div>
  
  <div id="w15">
  <h2>कलम, पन्ना और स्याही</h2>
    <p>संभल कर पढ़ियेगा,<br><b>कलम</b> से जख्म बना दूँगा!<br>तू तू ना रहेगा तेरा हर <b>पन्ना</b> जला दूँगा!<br>जन्मों जन्मों की कालिख है तेरे अंदर<br>ऐसा निचोड़ूँगा, <b>स्याही</b> बना दूँगा!</p><p><br></p>
  </div>

  <div id="w16">
  <h2>देश जल्दी मे है</h2>
    <p>यह देश जल्दी मे है,<br>दफ्तर को भागता, गिरता पड़ता आदमी जल्दी मे है!<br>कतार मे खड़ा, पीछे से कोहनी मारता आदमी जल्दी मे है!<br>
      तुम्हारे जरा झुकने पर, तुम पर चढ़ आगे निकलता आदमी जल्दी मे है!<br>घूस सरका कर, फाइल आगे करवाता आदमी जल्दी मे है!<br>
      किसी के निकलने से पहले, रेलगाड़ी में जबरन घुसता आदमी जल्दी मे है!<br>बस की खिड़की से हड़बड़ा कर खखार थूकता आदमी जल्दी मे है!<br>
      सड़क पर मूतता है आदमी, आदमी का मूत जल्दी मे है!<br>सच मे यह देश जल्दी मे है!</p><p><br></p>
  </div>
  
  <div id="w17">
  <h2>तहज़ीब</h2>
  <p>तहज़ीब की जीभ<br>ज्यादा लंबी हो तो<br>गुलामी बन जाती है!</p><p><br></p>
  </div>

  <div id="w18">
  <h2>अपना चाँद, अपनी वसुधा</h2>
  <p>दलदल में बसर करते, जमीं को तरसते हैं,<br>जो पा गए जमीं, वो सितारों को मचलते हैं!<br>
    जिनके उदर बड़े हैं वो मुक्ति मोक्ष रटते हैं,<br>कहीं जीवित कंकाल दो रोटी को सड़ते हैं!<br>अपने अपने चाँद सबके,<br>सब अपना चाँद तकते है!</p><p></p>
  <p>मंदिर में जलते दिये, देव चरणों में सजते हैं,<br>विसर्जित हुए दीपक लहरों से लड़ते हैं!<br>स्वेच्छा से हुए बालक बाहों में झूलते हैं,<br>
    वहीं नन्हे नाजायज़ कूड़े में मिलते हैं!<br>अपनी अपनी धरा सबकी,<br>सब अपनी वसुधा ढोते हैं!</p><p><br></p>
   </div>

 <div id="w19">
  <h2>गृहणी के सपने</h2>
  <p>यूँ तो गृहणी के सपने होते हैं <br>
    दरअसल गृहणी के सपने उधार के सपने होते हैं <br>
    जो उसका पति उसे देता है<br>
    जिसे लेकर वो सोती है <br>
    और सुबह होने पर लौटा देती है!<br> 
    आदमी निकल जाता है, उन सपनों को लेकर बाहर!<br>
    औरत ताकती है साँझ, आस भर!<br>
    वहीं आदमी उन सपनों को हक़ीक़त में जीता है, दिन भर <br>
   अगर हक़ीक़त कड़वी हो तो <br>आदमी उसका ठीकरा फोड़ देता है औरत पर,<br>औरत उसे भी एक कल्पना मान कर
    <br>टुकड़ों को जोड़ कर <br>बना लेती है अपना <br>ख़ुद का<br>एक सपना <br>और चली जाती है <br>गहन निद्रा में!<br>ये गहन निद्रा श्राप है औरत के लिए!</p><p><br></p>
   </div>

  <div id="w20">
  <h2>तुम परदेश चलीं!</h2>
  <p>तुम छोड़ मुझे परदेश चलीं, <br>मुझको मुझ पर ही छोड़ चलीं!<br>लौटो तो यह याद रहे <br>तुम हो इक अल्हड़ लड़की, <br>बन मेम विदेशी मत आना!<br>
  तुम बहती मीठी एक नदी, <br>बन खारा समुंदर मत आना!<br>तुम ऊबड़ ख़ाबड एक गली,<br>बन सड़क सपाटी मत आना!<br>तुम उपवन में महकती एक कली,<br>बन फूल जूड़े का, मत आना!</p></p>
    लौटो तो कहना – मैं वही हूँ,<br>अगर ना कह पाओ तो मत आना!</p><p><br></p>
    </div>
  
  <div id="w21">
  <h2>नसबंदी</h2>
<p>जो पुरुष नाटक, चित्र, नृत्य, कविताएं  <br>पैदा नहीं कर सकते <br>वो नपुंसक नहीं हो सकते <br>मुमकिन है की <br>समाज ने मर्दानगी की एवज़ में <br>उनकी नसबंदी करा दी हो!</p><p><br></p>
  </div>

   <div id="w22">
  <h2>लाड़</h2>
  <p>मर्द से खाया न गया <br>तो उसने औरत को सरकाया!<br>औरत से खाया ना गया,<br>तो उसने भिखारी को सरकाया!<br>
    भिखारी से खाया ना गया <br>तो उसने कुत्ते को सरकाया! <br>इस तरह होता हुआ<br>लाड़ कुत्ते के हिस्से आया!</p><p><br></p>
   </div>

  <div id="w23">
  <h2>सिरफिरे</h2>
    <p>जिन्होंने सिर उठाये वो सिर क़लम हो गए,<br>जिन्होंने कलम उठाई वो सिरफिरे हो गए!<br>एक सड़क पर उतरे,<br>दूसरे लिखते रहे! <br>दोनों अपने अपने हिस्से की <br>जंग लड़े!</p><p><br></p>
  </div>

  <div id="w24">
  <h2>बलगम</h2>
  <p>चौड़े में गरीब की पिटाई- अमीर की आदत <br>और सबक गरीब के लिए!<br>चश्मदीद तो बहुत थे <br>पर गवाह एक ना मिले!</p><p>एक मुँह में थूके
    <br>दूसरा घूँट घूँट पिये!<br>कितने थूक गटके तुमने <br>जो तुम्हारे छाती में जा फंसे!<br>गरीबी चिपक गई है तुमसे <br>
    बलगम की तरह!</p><p>पीठ के नीले निशान <br>फिर मिटाये ना मिटे!<br>अगली पीढ़ी भी गरीब थी,<br>ये निशान बच्चों में भी मिले!</p><p><br></p>
  </div>

   <div id="w25">
  <h2>दो घोड़े</h2>
  <p>बस में सफर करते एक व्यक्ति ने मुझसे सीट मांगी!</p><p>"क्या साहब आप तो भले-चंगे हो, फिर भी!" – मैं डपट कर बोला!</p><p>
    “हाँ तक़रीबन पचास का हूँ पर मुझे साठ का ही मानो, मेरा घोड़ा थक चुका है”</p><p>"घोड़ा?" – मैंने सवाल दागा!</p><p>“मकान में परिवार के साथ रहता हूँ, कमरे में अकेला रहता हूँ <br>
    अकेले में घोड़े तेज भागते हैं, भागते रहते हैं कहीं पहुँच नहीं पाते, बस थक जाते हैं“</p><p>मैंने उन्हें सीट दी और वार्ता जारी रखी!<br>अब हम दो घोड़े थे!</p><p><br></p>
  </div>

   <div id="w26">
  <h2>दिसंबर</h2>
  <p>एक तो दिसंबर, ऊपर से तेरा प्यार!<br>
  गर्म सुस्त दिन, सर्द जागती रात!</p><p><br></p>
    </div>

  <div id="w27">
  <h2>एक चाय</h2>
  <p>औरत को कम मत आँकना <br>
    औरत एक चाय होती है<br>
    उकसाने पर कड़क आवाज़ में बात करती है <br>और अपना रंग दिखाती है!<br> <br>फिर, एक चुसकी में जला देती है!</p><p><br></p>
   </div>

  <div id="w28">
  <h2>अधबना ब्रह्मचर्य</h2>
   <p>कुछ घरों के लड़को में एक विचित्र बात रही!<br>इनके हाथ पैर छोटे और छाती फूली हुई थी <br>जैसे फेफड़े फुला रखें हो <br>
    जिससे दूसरों की हिस्से की ऑक्सीजन खींच सकें! <br>ये जन्म से ही कुटिल थे!<br>जो कुटिल नहीं थे <br>उन्होंने अपने बाप दादा से प्रशिक्षण लिया <br>
    और सबसे पहले बाज़ार में फटा दस का नोट चलाया!<br>इनको कामसूत्र और कोख शास्त्र जैसी किताबों से <br>दूर रखा गया और फेंक दिया गया तहखानों में <br>
    उस घर की ख़ास पुस्तक के साथ <br>जहाँ कुछ संस्कृत तो कुछ उर्दू में पारंगत हुए <br>पर कोई दूसरी जुबान इनके हाथ ना आई!<br>कला के नाम पर इन्होंने <br>
    तहखानों की दीवारों पर चित्र कढ़े, जो भयावह थे!<br>जब ये तहखानों से बाहर निकले तो <br>जमाना दो सीढ़ी चढ़ चुका था <br>ये फूलों की गंध, तितलियों के रंग और औरतों के झूलते <br>
    स्तनों से ठगे से रह गए <br>इच्छाओं के घोड़े दसों  दिशाओं में भागने लगे <br>अधबना ब्रह्मचर्य इनके लिए चक्रव्यूह बन गया <br>कुछ यौन संक्रमण तो कुछ यौन अतिक्रमण में मारे गए <br>
    कुछ ने अपने जननांग काट लिए<br>और हिमालय प्रस्थान कर गए!<br>जो रह गए उनके लिए<br>सैंडल की बढ़ती ऊँचाई और छोटी होती स्कर्ट <br>चर्चा का मुख्य विषय बन गई!<br>
    कूल्हों का पीछा करते<br>संकरी गालियों से ये काल कोठरे जा पहुँचे <br>जहाँ ये ख़ुद ही बिक गए!<br>ये नुक्कड़ों पर जड़ हुए खड़े रहते <br>और पुतलियों से परखते,<br>
    कभी दाँत पीस कर आँखों से मसल भी देते!<br>इस सब से थक जाने पर यह मोबाइल में <br>
    अपनी वासना का रास्ता खोजते <br>जबकि गुप्त राह इनसे अछूती रह गई <br>जिसका प्रशिक्षण ये अपने बाप दादा से कभी ले ना पाए!</p><p><br></p>
     </div>
  
<div id="w29">
  <h2>बहुपरती घास</h2>
  <p>तुम मेरे जिस्म-ओ-जेहन पर <br>बहुपरती घास की तरह उग आईं <br>जिससे जमाने की हकीकत  <br>मुझे रौंदने तो आई  <br>पर उसने जमीन नहीं पाई <br>इस घास पर फिर दौड़े अनेकों सपने <br>अपने नन्हें पैरों से, <br>
    और उनकी एक लय मध्यम आवाज <br>टप टप टप टप ने <br>मुझे अपने आगोश में बाँधे रखा <br>मैं जागा, पर स्वप्न में रहा!</p><p><br></p>
   </div>

  <div id="w30">
  <h2>मछलियाँ ज़िंदा हैं</h2>
  <p>मुझ में उमड़ती लहरें बेवजह नहीं <br>ना छू पाओगे तुम तलहटी मेरी <br>मेरी उथल पुथल और जो ऐब हैं मेरे <br>बस इसलिए मछलियाँ ज़िंदा हैं मेरी <br>नजर रखते हैं मछुआरे हरकतों पर हमारी <br>
   खामोश साफ़ पानी में वो अक्सर मारी गयीं! <br>
    तुम बैठे हो दो गिलास लिए टटोलने मुझे, <br>
    क्या समुंदर भी गिलास में उतरा है कभी!</p>
    <p><br></p>
  </div>

  <div id="w31">
  <h2>बीमारी</h2>
  <p>मेरी बीमारी में चार लोगों ने हाल पूछा <br>मैंने औपचारिक सबसे कहा – मैं ठीक हूँ आप ना करें चिंता!<br>
    पहला मायूस लौटा <br>दूसरे को चिंता ने लपेटा <br>तीसरा शत्रु था <br>चौथा झिरझिरा उठा -<br>"पर आप ठीक कैसे हो सकते हैं?<br>आप तो बीमार थे!"</p><p><br></p>
  </div>
  
  <div id="w32">
  <h2>आलिंगन</h2>
  <p>तुम्हारा आलिंगन पाकर,<br>तुम्हारी एक धड़कन पर मेरी <br>दस धड़कन गुजरतीं हैं <br>इस तरह जीता हूँ इस पल को कहीं ज़्यादा,<br>मेरी मुट्ठी से रेत ज़्यादा फिसलती है!</p><p><br></p>
   </div>
  
  <h2>About</h2>
  <p>
    Curious Human.
  </p>

  <h2>Contact</h2>
  <p><a href="mailto:nvntsingh90@gmail.com">nvnstsingh@email.com</a></p>

</body>
</html>
